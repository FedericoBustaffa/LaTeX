\chapter{Introduzione}
L'obbiettivo del corso è quello di progettare sistemi robusti che non crollino al primo attacco o davanti al
primo utente ingenuo che ne fa uso.

Gran parte degli oggetti di uso quotidiano sono stati resi "intelligenti" dall'aggiunta di una componente
informatica al loro interno. Tali oggetti, anche se dall'esterno possono sembrare estremamente limitati, sono
sistemi completi e flessibili in grado di eseguire qualsiasi software.

L'aggiornamento online del software all'interno di tali sistemi è un mezzo per mantenere l'oggetto all'avanguardia
ma implica che esso possa essere manipolato da remoto per eseguire qualsiasi software e dunque per modificare
il comportamento dell'oggetto a proprio piacimento.

\section{Proprietà di sicurezza}
Un sistema informatico è, ad ogni livello di implementazione, formato da un insieme di moduli connessi, ognuno dei
quali offre un certo numero di operazioni.

Queste operazioni permettono di leggere e manipolare informazioni, che hanno poi un impatto sul mondo esterno.

In ogni sistema informatico ci sono regole (\textbf{politica di sicurezza}) che definiscono chi può invocare una
certa operazione e quindi ha il diritto di leggere o manipolare informazioni. Tali regole vengono implementate da
un sottoinsieme dei moduli del sistema informatico.

In questo contesto le tre principali proprietà che ci interessano sono:
\begin{itemize}
	\item \emph{Confidenzialità}: solo chi ha il diritto di leggere una certa informazione può farlo.
	\item \emph{Integrità}: solo chi ha il diritto di aggiornare una certa informazione può farlo.
	\item \emph{Disponibilitò}: chi ha un diritto e vuole esercitarlo riesce a farlo in un tempo finito.
\end{itemize}
Da queste tre proprietà fondamentali possiamo derivarne altre secondarie:
\begin{itemize}
	\item \emph{Tracciabilità}: individuare chi ha invocato un'operazione.
	\item \emph{Accountability}: addebitare l'uso delle risorse.
	\item \emph{Auditability}: verificare l'efficacia dei meccanismi di \emph{enforcement} di una politica (come
	      viene realizzata).
	\item \emph{Forensics}: provare che certe azioni hanno avuto luogo.
	\item \emph{Privacy/GDPR}: individuare chi, come e se un utente può usare informazioni personali.
\end{itemize}

\section{Politica di sicurezza}
Una \textbf{politica di sicurezza} è un insieme di regole definite dal proprietario del sistema o del processo
aziendale per decidere gli utenti che possono invocare un'operazione e quando possono farlo.

Esistono diverse categorie di politiche descrivibili come il risultato di due scelte indipendenti:
\begin{itemize}
	\item La prima scelta è relativa al come si descrive la politica:
	      \begin{itemize}
		      \item \textbf{Default allow}: operazioni vietate.
		      \item \textbf{Default deny}: operazioni permesse.
	      \end{itemize}
	\item La seconda scelta definisce vincoli sul proprietario del sistema:
	      \begin{itemize}
		      \item \textbf{Discretionary Access Control}: decide il proprietario.
		      \item \textbf{Mandatory Access Control}: esistono vincoli globali a tutto il sistema che nemmeno il
		            proprietario può violare.
	      \end{itemize}
\end{itemize}