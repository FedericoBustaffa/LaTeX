# Virus

I tradizionali virus sono programmi con una struttura statica 
che comprendono un numero molto limitato di funzionalità.

Una volta identificata la struttura di un virus questa viene 
analizzata e utilizzata dagli antivirus per riuscire a 
rilevare virus con una struttura simile.

I virus moderni sono tuttavia in grado di configurarsi da soli
e persino di cambiare le modalità con cui eseguono il loro 
codice in maniera da rendere molto più complessa l'analisi e il
riconoscimento della loro struttura interna.

Quando si parla di virus, si fa riferimento in particolare ad 
un tipo di software in grado di **replicarsi** all'interno del 
sistema infettato in modo da complicare la sua definitiva
cancellazione una volta rilevato.

La modalità con cui un virus può introdursi all'interno di un 
host può essere di vario tipo. Tra i metodi più usati abbiamo
- L'invio di email o messaggi contenenti link a pagine internet
in grado di scaricare il virus sulla propria macchina.
- Il download di applicazione gratuite.
- Il download di file multimediali di vario genere.

Una volta scaricato, il virus rimane dormiente e si replica 
sul proprio dispositivo e sui dispositivi connessi in rete.

Per sfuggire al rilevamento, il programmatore utilizza diverse 
tecniche per riuscire a nascondere il codice del virus o ciò
che esso va a modificare all'interno del sisteam infetto. Tra queste 
abbiamo:
- Non modificare la data di "_ultima modifica_" dei file 
dell'host una volta infetti.
- Sovrascrivere le aree di codice intulizzate dei programmi della 
vittima con codice malevolo in modo da non alterare la 
dimensione del file che si sta alterando.
- Terminare task associati ai processi dell'antivirus prima 
che questo possa rilevare il virus.

Queste tecniche sono tuttavia obsolete poiché, il continuo
aggiornamento dei sistemi operativi ha portato ad un conseguente
aumento dei controlli di sicurezza atti a prevenire queste 
violazioni.

Sono quindi nate nuove tecniche per riuscire sfuggire al 
rilevamento. Una delle prime tecniche nate in questo contesto
consiste nell'**auto-modifica** del virus.