\section{IP}
Il \textbf{protocollo IP} (Internet Protocol) è un servizio di tipo 
connectionless in quanto non c'è un circuito né logico né fisico tra i
due sistemi terminali.

Il servizio offerto non da alcuna garanzia (un po' come UDP) in quanto 
non vi è alcuna certezza che i datagrammi arrivino a destinazione, che
siano nello stesso ordine di invio e non vi è alcun meccanismo di 
recupero di eventuali datagrammi andati persi.

Quello che fa IP quando riceve un segmento TCP o un datagramma UDP è
aggiungere una sua intestazione a supporto dell'implementazione dei
servizi.

\subsection{Forwarding}
Una delle funzioni principali di IP è l'\textbf{inoltro} (forwarding), 
ossia il trasferimento del pacchetto sull'appropriato collegamento in
uscita.

Per riuscire a farlo, il router, legge  dall'intestazione, presente 
all'inizio del datagramma, l'indirizzo di destinazione. Per riuscire 
a prendere una decisione sul collegamento di uscita fa riferimento ad 
una \textbf{tabella di inoltro} nella quale è specificata 
l'\textbf{interfaccia di output}.

La tabella di inoltro viene costruita servendosi di una
\textbf{funzione di instradamento}, la quale fa uso di informazioni
raccolte attraverso comunicazioni con altri router, per risolvere un
problema decisionale, ossia la scelta di un percorso verso una certa
destinazione.

Anche a livello rete si fa Multiplexing e Demultiplexing in quanto
nell'header del datagramma viene codificato il valore del protocollo 
al quale viene consegnato il payload.

\subsection{Formato del datagramma IP}
Il formato del datagramma IP prevede due parti, l'header e il payload. 
L'header ha una dimensione variabile tra 20 e 60 byte e l'intero
datagramma può avere una dimensione totale di 65535 byte. L'header si
compone dei seguenti campi:
\begin{itemize}
	\item Versione IP.
	\item Lunghezza header.
	\item Tipo di servizio.
	\item Lunghezza totale del datagram.
	\item Identificativo a 16 bit.
	\item TTL: massimo numero \emph{hop} rimanenti (decrementato ogni
		volta che passa da un router).
	\item Flag per la frammentazione.
	\item Checksum.
	\item Demultiplexing.
	\item IP mittente e destinatario.
	\item Opzioni.
\end{itemize}
I bit indicati nel campo "tipo di servizio" vanno a supporto del 
protocollo per indicare le caratteristiche del datagramma in base alla 
\emph{classe} del servizio (telefonata, streaming, dati a bassa
priorità ecc.) in modo da poter implementare politiche di accodamento
diverse.

Alcuni dei bit in questo campo servono a notificare eventi di
congestione a livello rete e trasporto.

\subsection{Frammentazione}
L'operazione di \textbf{frammentazione} consiste nella suddivisione dei
datagrammi IP in datagrammi più piccoli, ognuno con la propria
intestazione e payload.

Il motivo per cui si ricorre alla frammentazione risiede in un problem 
dovuto alla capacità del metodo di collegamento. Quando abbiamo parlato
del TCP abbiamo introdotto la Maximum Segment Size, come la dimensione 
massima di un segmento TCP tale che possa stare dentro un frame che
rispetta il vincolo di Maximum Transfer Unit, il quale dipende a sua
volta dalla tecnologia di collegamento che viene utilizzata.

Quando un datagramma IP viaggia sulla rete potrebbe attraverso diversi 
mezzi di collegamento, ognuno con un valore di Maximum Transfer Unit
differente. Ecco che, se durante il viaggio, il datagramma passa da un
valore più alto a un più basso di MTU si è costretti a frammentare il
pacchetto.

Ciascun frammento è a tutti gli effetti un datagramma IP indipendente
dagli altri in grado di viaggiare su reti fisiche differenti.

I \textbf{campi di frammentazione} nell'header del datagramma IP danno 
indicazioni su come frammentare e ricomporre il messaggio. Per
ricomporre i frammenti infatti il protocollo IP fa uso dei campi 
\textbf{identifactore}, \textbf{flag} e \textbf{offset}:
\begin{itemize}
	\item \textbf{Identificatore}: l'identifactore non dipende dal 
		frammento analizzato ma dal datagramma a cui appartiene tale
		frammento. In questo modo il frammento è possibile sapere quali
		sono i frammenti che devono essere ricomposti.
	\item \textbf{Offset}: indica la posizione relativa come multiplo 
		di 8 byte in modo da riordinare i frammenti quando necessario.
	\item \textbf{Flag}: campo di 3 bit, ognuno con un significato
		diverso:
		\begin{itemize}
			\item \emph{Reserved}: sempre a 0 per ora.
			\item \emph{Do not fragment}: vale 0 se il datagramma può 
				essere frammentato, 1 se il datagramma non deve essere
				frammentato.
			\item \emph{More fragments}: vale 0 se il pacchetto è
				l'ultimo frammento, 1 altrimenti.
		\end{itemize}
\end{itemize}
Visto che la frammentazione è un processo critico, in quanto aumenta 
la probabilità di perdita di pacchetta, si è deciso di evitarla. In
IPv4 si fa utilizzo del flag \emph{do not fragment} e in IPv6 non è
proprio disponibile.

Nella pratica, quando un router non riesce più ad inoltrare un 
datagramma, lo comunica al sorgente che ne invierà uno più piccolo.

In questo modo si aggiunge un po' di carico sui nodi sorgente ma si
riesce ad alleggerire di molto il carico sui vari router e si evita 
la frammentazione a meno che non sia strettamente necessaria.

\subsection{Indirizzo IPv4}
Ogni host è connesso alla rete tramite un'interfaccia di rete che è il 
confine tra l'host e il collegamento su cui vengono inviati i dati. 
Ad ogni interfaccia è assegnato un \textbf{indirizzo IP}.

Per IPv4 abbiamo 4 byte (32 bit) per la composizione dell'IP. I primi 
$n$ bit identificano la rete su internet (\textbf{prefisso}), mentre 
i restanti identificano l'host all'interno di tale rete 
(\textbf{suffisso}).

\subsubsection{Assegnamento indirizzi}
Si pone il problema di assegnare gli indirizzi IP in modo che non ci
siano due host connessi alla stessa rete con lo stesso IP pubblico.

Un primo metodo prevede la suddivisione degli indirizzi IP di rete in 
5 classi: A, B, C, D, E. Queste classi differiscono nel numero di bit
(assegnato in modo statico) che dedicano all'identificativo di rete.
La classe A ha meno bit per l'identificazione delle reti ma ne ha
molti per l'identificazione dei vari host le successive hanno più bit 
per l'identificazione della rete e meno per l'identificazione degli
host.

Questo metodo però è poco flessibile per via dello scarso range di 
indirizzi disponibili, si è quindi deciso di rimuovere le classi e
passare ad un meccanismo di tipo \textbf{classless addressing}.

Si è quindi aggiunto un valore $n$ all'indirizzo IP che indica quanti 
bit sono stati utilizzati per il prefisso. Si ha quindi un
identificativo di rete composto da 32 bit dei quali solo i primi $n$
sono significativi e gli altri sono messi a 0.

Per l'assegnamento dell'indirizzo host rimangono $2^{32-n}$ indirizzi 
da cui dobbiamo togliere l'indirizzo di rete e l'indirizzo di broadcast
(suffisso con tutti i bit a 1). Ecco che rimaniamo con $2^{32-n}-2$
indirizzi disponibili per gli host.

L'indirizzo dell'host non è identificato solo dal suffisso ma da tutti 
e 32 i bit dell'indirizzo, ovvero dall'unione di indirizzo di rete e 
host.

Un altro modo per indicare l'indirizzo della sottorete è con la 
\textbf{maschera di sottorete} (subnet mask), un numero di 32 bit con
i primi $n$ bit messi a 1 e con i rimanenti a 0. Per riuscire ad
ottenere l'indirizzo di rete tramite la subnet mask e l'indirizzo IP
completo basta mettere in \verb|AND| bit a bit questi due.

Gli indirizzi IP sono gestiti dall'ICANN che a sua volta assegna dei 
blocchi di indirizzi ai vari ISP, i quali assegnano sottoblocchi ai 
vari client che ne fanno richiesta. Quando un ISP deve assegnare 
sottoblocchi di indirizzi a delle sottoreti:
\begin{itemize}
	\item Il numero di $N$ degli indirizzi in ogni sottorete sia una 
		potenza di 2.
	\item La lunghezza del prefisso di ogni sottorete si calcola 
		tramite la formula
		\[ n = 32 - \log_2 N \]
		dove $N$ è il numero di indirizzi della sottorete.
\end{itemize}
L'ISP "\emph{annuncia}" poi su Internet la possibilità di raggiungere 
un certo blocco di indirizzi da lui distribuito ai client.

\subsubsection{Indirizzi speciali}
Esistono alcuni indirizzi speciali come ad esempio come:
\begin{itemize}
	\item \verb|0.0.0.0|: che viene utilizzato quando un host ha 
		necessità di inviare un datagramma ma non conosce ancora il 
		suo indirizzo IP.
	\item \verb|255.255.255.255|: usato quando un router o un host 
		devono inviare un datagramma a tutti i dispositivi presenti 
		nella rete.
	\item \verb|127.0.0.1|: il datagramma con questo indirizzo 
		destinazione non lascia l'host locale.
	\item Abbiamo infine 4 blocchi:
		\begin{itemize}
			\item \verb|10.0.0.0/8|
			\item \verb|172.16.0.0/12|
			\item \verb|192.168.0.0/16|
			\item \verb|169.254.0.0/16|
		\end{itemize}
		riservati per reti private locali.
	\item \verb|224.0.0.0/4|: indirizzi multicast.
\end{itemize}

\subsection{DHCP}
L'assegnazione di indirizzi IP può avvenire i due modi:
\begin{itemize}
	\item \textbf{Configurazione manuale}: l'amministratore configura 
		direttamente l'IP dell'host e aggiunge eventuali informazioni 
		di servizio.
	\item \textbf{DHCP}: l'host ottiene il proprio indirizzo IP in 
		modo automatico.
\end{itemize}
Il DHCP (Dynamic Host Configuration Protocol) ha come obbiettivo 
l'assegnazione dinamica di indirizzi IP all'interno di una rete ogni
qual volta un dispositivo si \emph{aggiunge} ad essa tramite un 
programma server presente in rete.

Questo metodo è nato per evitare che indirizzi IP appartenenti a 
dispostivi non connessi alla rete non andassero sprecati. Si tratta 
di fatto di un protocollo client-server in cui
\begin{enumerate}
	\item L'host invia in \emph{broadcast} un messaggio 
		\verb|DHCP discover|.
	\item Il server DHCP risponde con un messaggio \verb|DHCP offer|.
	\item L'host richiede un indirizzo IP con un messaggio 
		\verb|DHCP request|.
	\item Il server risponde con un messaggio \verb|DHCP ack| se la 
		richiesta va a buon fine.
\end{enumerate}
In questa fase, dato che non è possibile stabilire una connessione 
verso un IP non ancora assegnato, si utilizza il protocollo UDP per 
il trasporto.

\subsection{IP forwarding}

