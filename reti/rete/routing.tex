\section{Protocolli di routing}
I \textbf{protocolli di routing} si occupa di determinare un percorso
\emph{buono} da mittente a destinatario passando per nodi intermedi.

In altri termini vogliamo trovare il cammino più veloce basandoci
su congestione, latenze e numero di nodi intermedi da un nodo sorgente 
ad un nodo destinazione, utilizzando le informazioni fornite dai vari
router sulla rete.

Il problema del calcolo del percorso da sorgente a destinazione è 
rappresentabile come il calcolo del percorso ottimale in un grafo.

Gli host e i router sono rappresentati come nodi del grafo mentre i
collegamenti sono gli archi che collegano tali nodi. In generale avremo
un grafo \textbf{pesato} che rappresenta il costo per arrivare da un
nodo all'altro.

Il costo può tenere di conto dei fattori sopra citati come ad esempio
congestione o distanza da un router all'altro.

Ovviamente è possibile impostare degli \emph{obbiettivi di traffico},
vogliamo quindi gestire il traffico per riuscire ad arrivare in un
certo stato di quest'ultimo (per esempio vogliamo minimizzare la 
congestione su certi archi).

\subsection{Algoritmi di routing}
In generale però a noi interessano principalmente gli algoritmi che
calcolano il percorso di costo minimo da un nodo sorgente ad un nodo
destinazione.

Non esiste una sola implementazione di tali algoritmi, essi si infatti
si dividono in base a
\begin{itemize}
	\item Modalità di acquisizione dei dati, che può essere
		\begin{itemize}
			\item \textbf{Globale}: ogni router acquisisce informazioni
				sullo stato di tutti i collegamenti ottenendo una
				vista completa della topologia di rete.
			\item \textbf{Decentralizzata}: Ogni router acquisisce
				informazioni mediante lo scambio di messaggi con 
				router vicini.
		\end{itemize}
	\item Vista nel tempo, che può essere
		\begin{itemize}
			\item \textbf{Statica}: quando le rotte vengono gestite
				manualmente dagli amministratori di reti piccole.
			\item \textbf{Dinamica}: i router si scambiano informazioni
				per riuscire ad aggiornare dinamicamente i percorsi.
		\end{itemize}
\end{itemize}
Per quanto ci riguarda il routing di tipo statico non è particolarmente
interessante. Andremo quindi a trattare algoritmi di tipo dinamico.

\subsection{Distance Vector}
Si tratta di un algortimo con modalità di acquisizione dei dati
decentralizzata e quindi \textbf{distribuito}. Ciascun nodo riceve
infatti delle informazioni da un o più nodi vicini per effettuare
i calcoli e comunicarli agli altri nodi.

Si tratta di un tipo di algoritmo \textbf{iterativo} in quanto ci
servono più iterazioni per convergere ad una soluzione e di costo
minimo e \textbf{asincrono} poiché ogni nodo può fare dei calcoli in
modo indipendente.

\subsubsection{Implementazione}
Si base sull'equazione di \textbf{Bellman-Ford} per il calcolo di un
cammino di costo minimo tra un nodo sorgente $x$ ad un nodo 
destinazione $y$, tramite dei nodi intermedi supponendo che:
\begin{itemize}
	\item Il costo $c(x,z)$ tra nodo sorgente $x$ e il vicino $z$ sia
		noto.
	\item La distanza minima tra il vicino $z$ e la destinazione sia
		nota.
\end{itemize}
Nella pratica il router $x$ conosce la distanza tra lui e i suoi vicini
mentre i suoi vicini (non tutti) conoscono la distanza tra loro e il
nodo destinazione $y$.

Il router a questo punto calcola il percorso migliore scegliendo quello
quello a distanza minima sommando alla distanza tra lui e un certo
nodo $v$, la distanza che c'è tra $v$ e la destinazione $y$.
\[ d_{xy} = \min \{ c(x, v) + d_{vy} \} \]
Tale informazione viene poi comunicata ad eventuali altri router vicini
precedentemente interpellati nel calcolo del percorso.

L'iterazione è causata da un cambio nel costo di uno dei collegamenti
locali oppure dalla ricezione di un \emph{vettore distanza} aggiornato.

Ogni nodo aggiorna i suoi vicini solo quando il proprio \emph{distance
vector} cambia e i vicini avvisano i rispettivi vicini solo se 
necessario.

\subsubsection{Problematiche}
Il problema di questo algoritmo è il cosiddetto \textbf{count to
infinity}, che si presenta nel momento in cui un nodo si accorge che
il costo verso uno dei suoi vicini è aumentato ma non riesce a
comunicarlo agli altri suoi vicini poiché avviene uno scambio di
informazioni errato dovuto all'asincronia del metodo.

Per aggirare il problema, il nodo che notifica l'avvenuta degradazione
del collegamento, non riceve informazioni dagli altri nodi sui relativi
percorsi. In questo modo in nodi che devono ricevere la notifica
possono farlo correttamente e, se necessario, aggiornare i propri
vettori distanza (\textbf{Split to Horizon}).

\subsection{Link state}
Questo algoritmo sfrutta l'acquisizione centralizzata e globale delle 
informazioni da tutti i nodi di una certa rete.

In questo modo è possibile acquisire una vista globale della topologia
di rete tramite messaggi (\textbf{link state broadcast}) per ogni nodo
nella rete.

Si tratta di un algoritmo iterativo che usa l'algoritmo di Dijkstra
per calcolare il cammino a costo minimo da un nodo origine a tutti gli
altri nodi della rete.

\subsection{Sistemi autonomi}
I router sono organizzati in \textbf{sistemi autonomi}, i quali sono
gruppi di router sotto lo stesso controllo amministrativo che può
decidere in modo autonomo i protocolli e le politiche di routing che
intendono adottare al loro interno.

Andiamo quindi a distinguere i protocolli che vengono usati all'interno
di sistemi autonomi, detti IGP (Interior Gateway Protocol) e protocolli
usati all'esterno dei sistemi autonomi, detti EGP (Exterior Gateway
Protocol).

\`E quindi necessario che all'interno dello stesso sistema autonomo
ci sia un unico protocollo.

\subsubsection{RIP}
Il protocollo di interesse usato internamente da un sistema autonomo
è il \textbf{RIP} (Routing Information Protocol).

Questo protocollo fa uso dell'algoritmo \emph{distance vector} nella 
sua versione in grado di prevenire scambio di informazioni errate che
andrebbero ad aumentare il tempo di instradamento.

In questo caso abbiamo che il costo da un nodo all'altro è sempre 1.
Di conseguenza il cammino di costo minimo è il cammino più breve, ossia
quello che ci permette di compiere il minor numero di salti.

Gli aggiornamenti sono inviati ogni 30 secondi tramite UDP da un 
processo demone che si occupa di inviare tali aggiornamenti.

\subsubsection{OSPF}
L'altro algoritmo intra sistema autonomo che invece implementa 
l'algoritmo \emph{link state} è l'\textbf{OSPF} (Open Shortest Path
First). In questo caso è l'amministratore di rete a decidere la metrica
per il calcolo del percorso.

Il problema è che questo metodo invia messaggi, in broadcast a tutti i
router della rete andandola a caricare di messaggi di controllo.

Per alleggerire il carico si divide la rete in modo gerarchico andando così suddividere il traffico.

\subsubsection{BGP}
I sistemi autonomi possiedono dei router di frontiera che li mettono
in comunicazione con altri sistemi autonomi.
Tali router si scambiano informazioni, basate sulla conoscenza che
hanno del proprio sistema autonomo, per riuscire a comunicare ad altri
sistemi autonomi che attraverso di loro è possibile raggiungere
\begin{itemize}
	\item Altri sistemi autonomi.
	\item Router all'interno del sistema autonomo.
\end{itemize}
I router di frontiera avranno quindi un algoritmo per il calcolo dei
percorsi intra sistema autonomo e uno per il calcolo dei percorsi 
inter sistema autonomo.

I router di frontiera ovviamente comunicano a tutti i router del 
proprio sistema autonomo, la raggiungibilità di nodi appartenenti ad
altri sistemi autonomi.

Nella pratica, coppie di router si scambiano informazioni tramite
connessioni TCP in sessioni BGP \textbf{esterne} ed \textbf{interne}.
Gli attributi più importanti sono due:
\begin{itemize}
	\item \verb|AS_PATH|: sequenza dei sistemi autonomi.
	\item \verb|NEXT_HOP|: indirizzo IP del primo router lungo un
		percorso annunciato a un dato prefisso di rete.
\end{itemize}
Il protocollo è di per se molto complesso e fa una scelta dei percorsi
anche in base a scelte amministrative e accordi tra paesi e/o 
compagnie.
